<!DOCTYPE html>
<html>
<head>
<title>Vitala.gr</title>
<meta charset="UTF-8" />
<link rel="stylesheet" href="_css/style_history.css" />
</head>
<div id=main>
<body>
    <div id=header>
	  <h1>
		Βίταλα
	  </h1>
	  <b id=header2>ΕΚΠΟΛΙΤΙΣΤΙΚΟΣ ΣΥΛΛΟΓΟΣ ΒΙΤΑΛΙΩΤΩΝ "ΤΑ ΚΟΤΥΛΑΙΑ" </b>
	  <a href="https://www.facebook.com/groups/328895373878120/?fref=ts" target="_blank"><img class="center" height="30" width="30" src="img/facebook/fb_logo.png"/></a>
	</div>
	
    <div id=menu>
    <ul id="nav">
	  <li class=helping><a href="#"></a></li>
      <li class=menu><a href="../index.html">Αρχική Σελίδα</a></li>
      <li class=menu><a href="contact.html">Επικοινωνία</a></li>
      <li class=menu><a href="notes.html">Ανακοινώσεις</a></li>
      <li class=menu><a href="events.html">Εκδηλώσεις Συλλόγου</a></li>
	  <li class=menu><a href="history.html">Ιστορία</a></li>
	  <li class=menu><a href="creator.html">Ευβεργέτης</a></li>
	  <li class=menu><a href="products.html">Προϊόντα</a></li>
	  <li class=helping><a href="#"></a></li>
      </ul>
    </div>

    <div id=content>
	  <p>
	    Η κοινότητα Βιτάλου προήλθε από τον τέως Δήμο Κοτυλαίων. Στην αρχή απαρτιζόταν από 
		τους οικισμούς Βίταλα, Κρίνιανοι, Χαροκόπου και Μαλετιάνοι. Ο οικισμός Μαλετιάνοι 
		αναγνωρίσθηκε σε ξεχωριστή κοινότητα με Β.Δ 5-3-1919 ΦΕΚ Α' 54/1919. Μετονομάστηκε
		σε κοινότητα Βιτάλων (ΒΙΤΑΛΑ, ΤΑ) με Β.Δ 28-8-1940 ΦΕΚ Α' 271/1940.</br>
		</br>
	  </p>
	  <p>
	    <h4 class=centered>ΕΞΕΛΙΞΗ ΠΛΗΘΥΣΜΟΥ (ΚΑΤΟΙΚΟΙ)</h4>
	  </p>
	  <p class=centered>
	    <img src="img/history/pinakas.png" alt="εξελιξη πληθυσμου"/>
	  </p>
	  <p>
	  <h4 class=centered>Η ΟΝΟΜΑΣΙΑ "ΒΙΤΑΛΟ"</h4>
	  </p>
	  <p>
	     Δεν είναι εύκολη η ετυμολογία του τοπωνυμίου. Έτσι σε συνδυασμό με την διαπιστωμένη
		 απουσία βασικών ιστορικών στοιχείων για το χωριό, οδηγούμαστε υποχρεωτικά σε μια 
		 ανιχνευτική προσέγγιση των ετυμολογικών προτάσεων που έχουν γίνει μέχρι σήμερα.</br>
		 </br>
		 <b>Α.</b> Συσχέτιση με το επίθετο της ιταλικής «vitale», λατινικά «vitalis», που σημαίνει
		 «ζωτικός». Η ετυμολογία από το vitale δεν οδηγεί σε κάτι νοηματικά απαράδεκτο καθώς
		 η οχύρωση που βρίσκεται κοντά στο Βίταλο (’γιος Μανδήλιος) ήταν, τουλάχιστον στα
		 χρόνια της δυτικής κυ­ριαρχίας, ζωτικής ση­μασίας για την άμυνα ολόκληρης της κοιλάδας 
		 του Καστροβαλά.</br>
		 <b>Β.</b> Συσχέτιση με το ουσιαστικό της ιταλικής «vitello», λατινικά «vitulluo» και «vitulus»,
		 που σημαίνει μοσχάρι. Η συσχέτιση αυτή φέρνει στον νου το παλιότερο, άγνωστης προέλευσης,
		 παρατσούκλι των κατοίκων του χωριού: «βοϊδόσκαρες», σημασία που συνδέεται προφανώς με
		 εκτροφή βοοειδών.
		</p>
		<p>
		  Ωστόσο παρατηρούμε ότι τόσο η σημασία όσο και η μορφή της λέξης vitello παραπέμπουν σε
		  μια αρχαιότερη, αν και σπάνια, λέξη της ελληνικής (μάλιστα της αιολικής διαλέκτου σύμφωνα
		  με τον ιστορικό Π. Καρολίδη): στη λέξη «Ιταλός» (αρχικός τύπος Fιταλός) που σημαίνει τον
		  ταύρο. Εφόσον το F των προκλασσικών ελληνικών αλφαβήτων προφερόταν όπως το σημερινό β, η 
		  λέξη που αναφέρουμε αρχικά προφερόταν: βιταλός. Είναι φανερό ότι αυτή η μορφή βρίσκεται πολύ 
		  κοντά στη μορφή του σημερινού τοπωνυμίου αν μάλιστα λάβουμε υπ' όψιν μας και την τάση του 
		  ιδιώματος για αναβίβαση του τόνου.</br>
		  Βέβαια η πιο γνωστή σημασία του «Ιταλός» προσδιορίζει τον κάτοικο της Ιταλίας. Ο Π. Καρολίδης
		  θεωρεί ότι ετυμολογικά το «Ιταλός» (ο κάτοικος της Ιταλίας) ανάγεται στο αιολικό «Fιταλός». 
		  Το έγκυρο λεξικό Liddell-Scott στο λήμμα «Ιταλός» αναφέρει ότι όπως λέγεται, από την ελληνική
		  λέξη (Fιταλός) αποκλήθηκε Ιταλία η χώρα.</br>
		   Θα μπορούσε λοιπόν να υποτεθεί μια ιστορική σύνδεση ανάμεσα στα τοπωνύμια Βίταλο και Ιταλία; 
		   Προκαταρκτικά ας ειπωθεί ότι μια τέτοια σύνδεση, εκ των πραγμάτων, θα στηρίζεται αποκλειστικά
		   σε λογικές σκέψεις πάνω σε ιστορικά γεγονότα γενικότερου χαρακτήρα και όχι σε συγκεκριμένη ιστορική
		   και αρχαιολογική τεκμηρίωση. Προϋποθέτει επίσης την παραδοχή ότι η Ευβοϊκή Κύμη συμμετείχε 
		   πράγματι στον Β' αποικισμό και ότι υπήρξε συνιδρύτρια πόλη με την Χαλκίδα, της αποικίας 
		   Κύμη στην Ιταλική Καμπανιά.</br>
		   Ως προς την ουσία της σύνδεσης των δύο τοπωνυμίων παρατηρούμε τα εξής:</br>
		   </br>
		   <b>1.</b> Η Κύμη στην Καμπανιά είναι βεβαιωμένο ιστορικά ότι υπήρξε η αρχαιότερη ελληνική αποικία 
		   στην Ιταλία. Επομένως, εφόσον γίνεται ευρύτερα αποδεκτό ότι οι ονομασίες «Ιταλία» και «Ιταλοί»
		   δεν προέρχονται από την ιδιαίτερη γλώσσα κάποιου αρχαίου ιταλικού φύλου, οι πρώτοι Ευβοείς
		   άποικοι που εγκαταστάθηκαν αρχικά στις Πιθηκούσσες και λίγο μετά στην Κύμη, υπήρξαν πιθανόν
		   οι «ανάδοχοι» της νέας (για αυτούς) χώρας και των κατοίκων της.</br>
		   <b>2.</b> «Fιταλός» σημαίνει ταύρος και επομένως «Fιταλία» - «Ιταλία» είναι η χώρα των ταύρων. Το
		   να ονοματίζει κάποιος μια χώρα λαμβάνοντας υπ' όψιν του όχι την ιδιαιτερότητα του τοπίου,
		   κάποιο ασυνήθιστο φαινόμενο ή μια παράξενη συνήθεια των κατοίκων, αλλά ένα οικονομικό δεδομένο
		   (το πλήθος των ταύ­ρων), σημαίνει πριν από όλα ότι για τον ίδιο αυτό το οικονομικό στοιχείο
		   είναι οικείο και σημαντικό. Στην περίπτωση μας, για τους Ευβοείς αυτό είναι αυτονόητο: Εύβοια
		   σημαίνει χώρα που παράγει καλής ποιότητας βοοειδή ή χώρα που διαθέτει καλούς βοσκότοπους
		   για τα ζώα αυτά. Επομένως ο χαρακτηρισμός (που έγινε στη συνέχεια ονομασία) «χώρα των ταύρων»
		   για την «νέα γη», είναι πιθανόν ότι δόθηκε από Ευβοείς αποίκους.</br>
		   <b>3.</b> Το δίγαμμα (F), που ως φθόγγο το συναντάμε στη λέξη Fιταλός, ανήκει ως γράμμα
		   (ως φθόγγος και ως γραπτό σύμβολο) στο Χαλκιδικό ή Ευβοϊκό αλφάβητο. Μια ένδειξη ότι και η λέξη
		   πιθανόν να είναι ευβοϊκή. Εξάλλου και το ότι ο Καρολίδης, όπως ήδη είπαμε, θεωρεί τη λέξη 
		   «Fιταλός» αιολική, δεν αντιτίθεται σε αυτήν την υπόθεση: οι Αιολείς υπήρξαν αρχαιότατοι κάτοικοι
		   της Εύβοιας (που διώχτηκαν από νέα φύλα). Από την πλευρά μας θεωρούμε ότι, με βάση κάποια 
		   ανιχνεύσιμα στοιχεία της αρχαίας αιολικής διαλέκτου στο νεώτερο γλωσσικό ιδίωμα της περιοχής της
		   Κύμης στην Εύβοια, η περιοχή αυτή κατοικούνταν την πιο πρώιμη τουλάχιστον εποχή, από Αιολείς.</br>
		   Συμπερασματικά, η ιστορική σύνδεση ανάμεσα στα τοπωνύμια «Ιταλία» και «Βίταλο», εφόσον οι
		   υποθέσεις που προηγήθηκαν είναι σωστές, μπορεί να διατυπωθεί ως εξής: και τα δύο κατάγονται 
		   από έναν κοινό γλωσσικό τύπο ο οποίος πιθανόν να παρελήφθη, από όσους τον χρησιμοποίησαν για
		   διαφορετικές γλωσσικές ανάγκες στη συνέχεια, μέσω του ίδιου γεωγραφικού σημείου και συγκεκριμένα
		   από την περιοχή της ευβοϊκής Κύμης.
		</p>
        <p>
           <b>Γ.</b> Με βάση τα αμέσως προηγούμενα, το Βίταλο ως χωριό υπάρχει από την αρχαιότητα. Ωστόσο η τοπική
		   παράδοση το θεωρεί νεώτερο, πράγμα που φαίνεται πιο λογικό με βάση αυτά που θα αναπτύξουμε παρακάτω.
		   Μάλιστα έχουμε υπ' όψιν μας και μια άποψη που υποστηρίζει ότι το χωριό δημιουργήθηκε τα πρώτα μετά 
		   την απελευθέρωση από τους Τούρκους χρόνια και πήρε το όνομα του από κάποιο Γερμανό διευθυντή των
		   λιγνιτωρυχείων στα οποία πολλοί από τους πρώτους κατοίκους του εργάζονταν. Αυτό δεν είναι αληθές.</br>
		   
           Μπορεί σε κάποια επίσημα έγγραφα της δεκαετίας του 1830 το χωριό να μην αναφέρεται, αυτό όμως
		   οφείλεται στο ότι ανήκει στο ιδιότυπο οικιστικό σύνολο που ονομάζεται «Καστροβαλάς», ονομασία
		   η οποία σε αυτά τα έγγραφα «εκπροσωπεί» όλα τα χωριά του μετέπειτα Δήμου Κοτυλαίων που
		   βρίσκονται βόρεια της Σκοτεινής. Απόδειξη του ότι το χωριό υπήρχε και κατά την (την ύστερη τουλάχιστον)
		   τουρκοκρατία είναι τα ιδιοκτησιακά δικαιώματα της πρώην κοινότητας Βιτάλου στο
		   δάσος του Καστροβαλά, τα οποία ανάγονται, όπως και εκείνα των άλλων τριών πρώην κοινοτήτων - συνιδιοκτητών,
		   σε πράξη αγοράς του δάσους εκ μέρους των κατοίκων του Καστροβαλά, τον 18ο αιώνα. Σώζεται επίσης έγγραφο του
		   επαρχείου Καρυστίας (με έδρα την Κύμη) της 14ης Μαΐου 1836 στο οποίο αναφέρεται ο πληθυσμός, σε αριθμό
		   οικογενειών, όλων των χωριών του Καστροβαλά περιλαμβανομένου και του Βιτάλου.</br>	

           Βέβαια το Βίταλο, σύμφωνα με αυτά τα στοιχεία είναι συγκριτικά ένα μικρό χωριό στο οποίο
		   κατοικούν μόλις 12 οικογένειες. Θεωρούμε όμως ότι ο αριθμός αυτός είναι αρκετά μεγάλος για 
		   να υποτεθεί ότι το χωριό συστάθηκε μέσα στα (δύο) προηγούμενα χρόνια από οικογένειες λιγνιτωρύχων,
		   αφού είναι γνωστό α) ότι το πρώτο διάστημα η λειτουργία των ορυχείων ήταν υποτυπώδης και β)
		   ότι εργάζονταν σε αυτά μόνο Βαυαροί οι οποίοι διέμεναν αποκλειστικά στην Καζάρμα.</br>

           Όσο για το όνομα, ο χαμηλός ακόμα βαθμός μελέτης των γερμανόγλωσσων αρχείων της πρώτης περιόδου 
		   λειτουργίας των λιγνιτωρυχείων από τους ερευνητές, δεν μας επιτρέπει να γνωρίζουμε τα ονόματα των
		   διευθυντών τους. Συμπτωματικά πάντως, το τοπωνύμιο «Βίταλο» φέρνει στο νου το όνομα της δυναστείας
		   στην οποία ανήκε ο βασιλιάς Όθωνας: Wittellberg.</br>
    
           <b>Δ.</b> Ο Κυμαίος καθηγητής της Γεωπονικής Βασίλειος Γανώσης είχε παλαιότερα αναφερθεί σε μια 
		   ετυμολογική υπόδειξη καθηγητή του (Κ. Παπανικολάου):	</br>
		   </br>
		   "Το Ευβοϊκό τοπωνύμιο «Βίταλο» είναι παραφθορά του αττικού τοπωνυμίου «Φύταλος». Αιτιολόγηση: στον
		   Φύταλο κατά την μυθολογία η Δήμητρα παρέδωσε στους ανθρώπους το ιερό δέντρο της συκιάς, το Βίταλο 
		   παράγει άριστη ποιότητα σύκων, επομένως τα δύο σημεία συνδέονται και ονοματολογικά".</br>
		   
		   Δεν χρειάζεται νομίζω να επιχειρηματολογήσουμε εναντίον μιας άποψης που αν μη τι άλλο δεν έχει υπέρ
		   της κάποιο ουσιαστικό επιχείρημα. Αξίζει όμως να αναφέρουμε ότι αυτή η άποψη προφανώς επηρέασε κάποιους 
		   ντόπιους λόγιους και έτσι βρίσκουμε συχνά (παλαιότερα) το «Βίταλο» γραμμένο ως «Βύταλο».</br>
		   </br>
		   Για το Βίταλο συναντάμε δύο πατριδωνύμια: «Βιταλιώτης» και (σπανιότερα) «Βιτάλιωτας».
		</p>
		<p class=centered>
		Πηγή: Περιοδικό Κύμης  "ΑΣΤΕΡΟΣ" Τεύχος Ιουλίου 2005
		</p>
		<p class=centered>
		</br>
		</br>
		<u><b>ΔΙΑΤΕΛΕΣΑΝΤΕΣ ΠΡΟΕΔΡΟΙ ΚΟΙΝΟΤΗΤΑΣ ΒΙΤΑΛΩΝ</b></u>
		</p>
		<p class=centered>
		1.  ΡΟΓΓΑΣ</br>
		2.  ΚΡΙΝΗΣ</br>
		3.  ΚΑΛΑΜΠΑΛΙΚΗΣ Π.</br>
		4.  ΠΑΓΩΝΗΣ Ι.</br>
        5.  ΛΑΓΟΣ Δ.</br>
        6.  ΦΑΦΟΥΤΗΣ Ε</br>
        7.  ΓΕΡΑΛΗΣ Ε.</br>
        8.  ΜΥΛΩΝΑΣ Ε.</br>
        9.  ΚΑΚΟΥΡΗΣ Ι.</br>
        10.  ΚΡΙΝΗΣ Ν.</br>
		11.  ΜΥΛΩΝΑΣ Ε.</br>
        12.  ΦΑΦΟΥΤΗΣ Χ.</br>
        13.  ΧΟΥΛΙΑΡΑΣ Ι.a</br>
        14.  ΚΡιΝΗΣ Θ.</br>
        15.  ΚΑΚΟΥΡΗΣ Γ.</br>
        16.  ΠΑΠΑΝΙΚΟΛΑΟΥ Γ.</br>
        17.  ΜΠΑΜΠΑΡΑΚΟΣ Π.</br>
        18.  ΧΟΥΛΙΑΡΑΣ Δ.</br>
        19.  ΔΕΜΕΡΟΥΤΗΣ Γ.</br>
        20.  ΣΤΡΑΤΗΣ Γ.</br>
		</p>
    </div>
	
	<div id=footer>
	<p>&copy; Copyright Vitala.gr <br/>ΕΚΠΟΛΙΤΙΣΤΙΚΟΣ ΣΥΛΛΟΓΟΣ ΒΙΤΑΛΙΩΤΩΝ "ΤΑ ΚΟΤΥΛΑΙΑ" <br/>  2015 - 2016</p>
	</div>
</body>
</html>
